Orologi sballati!
In questo progetto dovrete fare il controllo di orologi che hanno diverse velocità…
Fasi del progetto:
1-Aggiungere orologi con il loro coefficiente di velocità;
2-Simulazione di 60 secondi di tutti gli orologi;
3-Stampaggio dell’attuale orario di tutti gli orologi;
4-Reset di uno o tutti gli orologi;
5-Cancellazione di uno o più orologi.

1-Ogni orologio ha un suo nome(chiesto all’utente), coefficiente di velocità(chiesto all’utente), orario(partono tutti da 0). Consiglio: create una funzione in cui chiedete all’utente tutte queste cose e ritornate una lista di questi elementi. Questa lista aggiungetela ad una lista generale. Otterrete una lista di liste.
ESEMPIO:
[[“Orologio1”, 1, 0],[“Orologio2”, 1.5, 10]]
Abbiamo una lista di 2 liste.
Orologio1 ha coefficiente di velocità 1 e parte da tempo 0,
Orologio2 ha coefficiente di velocità 1.5 e parte da tempo 10.
Non cambia assolutamente come ci comportiamo. Con un ciclo for possiamo andare a scorrere le liste e con un altro ciclo for gli elementi della lista per esempio.

2-Quando chiedo la simulazione di 60 secondi vuol dire che dovete creare una funzione che calcola per tutti gli orologi l’attuale tempo. 
Anche questo va in un’altra funzione. 
Per ogni orologio calcolate il tempo per 60 secondi e sommatelo all’attuale orario dell’orologio.
Faccio l’esempio per l’orologio 2.
Parte da 10 secondi di tempo.
Ha velocità 1.5 quindi 60*1,5=90.
L’orologio dopo i 60 secondi avrà orario 10(iniziale)+90(quelli passati per l’orologio) secondi.
Farlo per ogni orologio.

3- Si tratta solo di stampare in modo decente ogni orologio, il suo coefficiente di velocità e l’orario.

4-L’orologio selezionato o tutti gli orologi in base alla scelta dell’utente devono essere resettati ad orario 0.

5-Eliminare direttamente uno o tutti gli orologi dalla simulazione.

Create un piccolo menù dove l’utente può scegliere che cosa fare. Una roba tipo:
1-Aggiunta orologio
2-Simulazione 
3-Stampaggio
4-Reset
5-Cancellazione

L’utente scegli un numero tra 1 e 5 per il programma.
Vi consiglio di usare if,elif, else in modo da farlo molto sbrigativo.
Ogni cosa ha la sua funzione. Da una funzione potete chiamare un’altra funzione se proprio vi serve.
Ricordate che le funzioni non devono essere giganti, potete dividerle in molte funzioni piccole(Questo fino ad un certo punto, se ne create 10 per fare 10 istruzioni non va bene).
L’ordine, i commenti vengono apprezzati. Se il programma è ordinato e commentato verrà aggiunto un +.
La gestione degli errori darà un altro +.

Per fare questo programma avete 9(vedremo se questo valore andrà cambiato. Intanto iniziamo con questo) ore in classe.
Il programma si divide nei 5 punti del menù. Per ogni punto del menù funzionante verranno attribuiti 2+.
Si ottengono quindi un max di 10+. Se il programma è ordinato, commentato e gli errori son correttamente gestiti si potranno quindi raggiungere 12+.
Il progetto andrà mandato alla e-mail a.marini@scuolapaideia.it entro il 24 ottobre. 
Ad inizio lezione, il 25 ottobre, verranno rilevati i voti proposti.
Avrete le ultime 3 ore per cambiare il vostro voto.
Se non verrà consegnato nulla, la penalità sarà di 5-. 
